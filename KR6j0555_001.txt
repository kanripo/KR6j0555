#-*- mode: mandoku-view; -*-
#+DATE: 2015-08-30 20:34:41.429059
#+TITLE: 能淨一切眼疾病陀羅尼經
#+PROPERTY: CBETA_ID T21n1324
#+PROPERTY: ID KR6j0555
#+PROPERTY: SOURCE Taisho Tripitaka Vol. 21, No. 1324
#+PROPERTY: VOL 21
#+PROPERTY: BASEEDITION T
#+PROPERTY: WITNESS T@MING
#+PROPERTY: LASTPB <pb:KR6j0555_T_000-0490a>¶¶¶¶¶
#+PROPERTY: LASTPB <pb:KR6j0555_T_001-0490a> ¶¶¶¶
#+PROPERTY: JUAN 1
¶
No. 1324¶
佛說能淨一切眼疾病陀羅尼經¶
¶
唐三藏沙門大廣智¶
¶
¶
不空奉　詔譯¶

如是我聞。一時薄伽梵。住迦毘羅衛國。釋迦¶
種族聚落。爾時有一釋種。住車尼摩迦聚落。¶
於佛淨信於法淨信於僧淨信。歸依於佛歸¶
依於法歸依於僧。不疑於佛不疑於法不疑¶
於僧。盡心於佛盡心於法盡心於僧。決定於¶
等覺勝趣。其人眼所見色相而不得見。¶

爾時乞曬摩迦釋種。憶念如來作是言。稽¶
首佛世尊智炬陀羅尼能作光明者。歸命善¶
逝大悲者。護念攝受我令我眼淨。¶

爾時世尊超越世間耳眼。以天耳聞以天眼¶
見。爾時世尊告阿難陀言。汝往於釋種所。以¶
此陀羅尼明加護令淨其眼。令彼拔濟令彼¶
攝受。令彼長養令彼結界。令彼眼無垢翳得¶
離疾病。廣令流布四部眾苾芻苾芻尼優婆¶
塞優婆夷及餘有情。真言曰。¶

怛儞也(二合)他引一呬哩二弭里三黎枳四呬里五係¶
帝六護庾護庾七護也麼寧八護魯護魯九怒魯怒¶
魯十娑嚩(二合引)訶引十一
<pb:KR6j0555_T_001-0490b>¶

阿難陀此陀羅尼明王。眼垢風垢黃病痰病三¶
焦病。我及某甲眼勿令痛勿令流淚。以尸羅¶
實語禁戒實語。以苦行實語以諸仙實語。¶
以緣生實語。苦實語集實語。滅實語道實語。¶
辟支佛實語。我某甲願令眼清淨。七佛等覺¶
已說。我釋迦牟尼應供正遍知今說。四大天¶
王亦說天帝釋亦說。娑訶世界主梵王亦說。¶
阿難陀我不見天世魔世沙門婆羅門趣。持¶
此淨眼陀羅尼者。患眼翳瞙浮暈。所謂令眼¶
天作龍作。藥叉作羅剎作羅剎女作。必舍支作必舍支¶
女作。鳩槃荼作鳩槃荼女作。起屍鬼作人厭¶
禱作梵志厭禱作。無敢違越無不應効。具壽¶
阿難陀汝今受此陀羅尼。將往釋種聚落。授¶
與乞曬麼迦。傳我語令晝三時夜三時誦持此¶
陀羅尼。其阿難至彼授與乞曬麼迦。乞¶
曬麼迦纔聞此陀羅尼已。其眼脈已淨。眼目¶
得見離一切諸垢。爾時世尊說是經已。天人¶
阿修羅乾闥婆等。聞佛所說歡喜奉行。¶
佛說能淨一切眼疾病陀羅尼經